In Appendiao

nonnulla addere lubet de ea, quae tractatur, materia, quae
alio loco tractandi deluit et occasio et facultas

1. de Manilio poeta.

Nam suo iure monere mihi videtur Kleinguentherus (p. 7),

¹ quod iuvenili quondam ardore Maniliana studia amplexus

mera coniectura auguraverim fieri potuisse, ut non multo
post Octaviani mortem poeta ipse supremum diem obiret.
Neque enim quidquam nobis de Manilii vita aut morte notum
est. Quo oppido, quo tempore, quo anno natus sit, nec ipse
in iis quidem libris, qui aetatem tulerunt, tradidit neque apud
alios scriptores memoriae proditum reperimus. Atque con·
fiteor eo potius consilio me illa verba quondam scripsisse,
ut aptum finem dissertationi imponerem quam quod novum
atque inauditum letum me parturire putarem. Quamobrem
iusto nimis commoveri Freieri (Wochenschr. f. kl. Philol. 1891
No. to) et Kleinguentheri animos nolo, quos ne ipsos quidem
culpa esse vacuos intelleximus. De Freiero illo quidem Ra·
morinus (Quo annorum spatio Manilius Astronomicon libros
composuerit 1898) sic iudicat: Omnia Tiberianae aetatis in-
dicia in Manilii versibus diligentissime conquisivit, et undique
argumenta congessit, quae sententiam suam fulcire viderentur.
At, quae humanarum rerum condicio est, non ab erroribus
satis cavit Freierus; plus semel indicia Tiberianae aetatis de·
prehendere sibi visus est, ubi nulla essent; eo pervenit, ut
ex paucis Manilii versibus aut verbis eum fingeret Germanici
socium luisse, cum eo Germaniam Asiamque peragrasse,
uno verbo romanensem quandam fabulam contexe-
ret a vera criticae factitandae ratione alienis-
srmam.

 

