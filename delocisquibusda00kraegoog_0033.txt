..28-

Iuvat iterum afferre Polybii verba. Qui nuntio victi at·
que interempti Hasdrubalis Romam allato ingenti laetitia
totam civitatem repletam esse memoriae prodidit, omnia
delubra exornata, in omnes sacras aedes victimas et liba
congesta esse; bonam adeo spem omnes concepisse ac fidu-
ciam, ut iam Hannibalern, quem tantopere usque ad id tem-
pus timuissent, ne esse quidem in ltalia amplius putarent
(Xl3 sub finem).

Et qua de re rerum scriptores multa verba fecerunt,
eam quod apud poetas quoque saepius invenimus commemo-
ratam, non est cur miremur. Neque enim quisquam Horatii
carmen (lV 4) nescit:

Testis Metaurum flumen et Hasdrubal

Devictus ,
..... Occidit, Occidit

Spes omnis et fortuna nostri
Nominis Hasdrubale interemptu.

En tandem aspice necatum Hasdrubalem apud Mani-
lium, interemptum apud Horatium, cuius carmina non
semel esse imitatum Manilium satis puto constare inter omnes,
Occisus dux memoratur etiam a Silio ltalico (Punic. XV 814),
cuius verba, quippe quibus praeclarissime Liviana (XXVII)
epicis coloribus adumbrata sint, ipse legas:

Tum Nero, procera sublimia cuspide portans
Ora ducis caesi, Cannas pensavimus, inquit,
Hannibal, et Trebiam et Trasimenni litora tecum
Fraterno capite. l, duplica nunc perfida bella
Et geminas arcesse acies. Haec praemia restant,
Qui tua tramissis optarint Alpibus arma.
Compressit lacrimas Poenus minuitque serendo
Constanter mala et inferias intempore dignas
Missurum fratri, clauso commurmurat ore.

Tum castris procul amotis, adversa quiete
Dissimulans, dubia exclusit certamina Martis.

 

