„19-

Atque ut in Arnobii latinitate iudicanda erratum esse
apparet, cuius dicendi genus non tam ferventibus Africani
solis radiis esse cultum mutatumque quam ludis rhetorum Α
videre licet ex Spindleri de hoc scriptore disputatione (Archiv
l. Lexik. 1902, t. XII. p. 435 et 436), ita erravisse putamus
et Rossbergium (Berl. phil. woch, 1889, Nr. 34, p. 1074)
Manilium peregrinum luisse arbitratum, et Meader-Woelfl-

linium linguae latinae affatim peritum fuisse Astronomicon '

poetam (Arch. s. Lex. 1902, t. XII, p. 2 54) negantem. Contra
omnis carminis ambitum uno veluti obtuto intuentes, qui est
modus iudicandi minime fallax 4⁶, agnoscimus hominem magna
doctrina instructum, eloquentem, artis poeticae omnis, quae
quidem literis et studio comparatur, et amantem et peritum,
lectione veterum poetarum imbutum, qui artem astrologicam
carmine universis doctrinae poeticae documentis atque arti··
ficiis instruendo enarrandi consilium cepit. Verumque hercle,
vidisse putandus est Bechertus‚ cum Astronomicon poetam
hominem fuisse Romanum proclamaret vero quidem nomine
M. Manilium dictum, qui carmen suum, quod quidem manibus
teneremus, sub Augusto post cladem Varianam et incohavisset
et perfecisset (1891 p. 20).4⁷

1778 sq.

Horatia proles

Tota acies partus nec non et Scaevola trunco
Nobilior.

Hic ea verba, quae non discordi librorum concordiae
debemus, vere Maniliana esse iam in libello scripsi (p. 23),
quem de Astronomicis a. 1904 edidi; quae quoniam nunc
Prinzius (p. 121) lortius defendit, ego plura de iis addere
supersedeo. Hoc tamen monitum velim ob id ipsum veri esse
dissimilem Housmani coniecturam, quod in uno versu ter
mutavit codicum scripturam.

2*

 

