,30-

tissimus, deum contemptor, pacis impatiens, crudelissimus,
Herculis aemulus appellatur. Silius quidem Italicus ⁶⁶ (Ι 5 5,
cl. Drakenborch 1777, indic. s. v. Hannibalis) Livianam ima-
ginem, quam manifeste ante oculos habuit, suis coloribus
refinxit additis etiarn iis, quae pleniorem et absolutiorem
redderent. Atque egregie summa, qua Hannibal flagrat,
cupiditas Romanis bellum inferendi, adumbratur, quibuscum ·

iam in somnis armis contendit. Ipsam initio carminis herois
imaginem a poeta intextam lectorumque oculis subiectam
audias:

Ingenio motus avidus fideique sinister
Is fuit: exsuperans astu; sed devius aequi.
Armato nullus divum pudor; improba virtus
Et pacis despectus honos, penitusque medullis
Sanguinis humani flagrat sitis; his super, aevi
Flore virens, avet Aegates abolere, parentum
Dedecus ac Siculo demergere foedera pont0.
Dat mentem Juno ac laudum spe corda fatigat.
lamque aut nocturno penetrat Capitolia visu,
Aut rapidis fertur per summas passibus Alpes.
Saepe etiam famuli turbato ad limina somno
Expavere trucem per vasta silentia vocem,
Ac largo sudore virum invenere futuras
Miscentem pugnas et inania bella gerentem.

Hanc rabiem in fines Italum Saturniaque arva
Addiderat quondam puero patrius furor ......

Nobilis hoc ortu et dextra spectatus Hamilcar
Ut lari primamque datum distinguere lingua
Hannibali vocem sollers nutrire furores
Romanum sevit puerili in pectore bellum.

Eandem aut similem clarissimi Poenorum ducis imaginem
apud alios poetas invenias. Ferus enim est Claudiano (cf.
Birtii indicem). Alaricus autern est alter sive novus Hannibal
antiquo saevior. - ‘

 

