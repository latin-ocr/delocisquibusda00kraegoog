..14..

Difficile est, quae viri docti de v. 410 protulerunt, omnia
persequi et non necessarium nec dubito quin falsa sint, quae
coniecerunt Bentleius (Emerita et magnis tandem defuncta
periclis), Ellisius (apta), Housmanus (aut: ante periclis —-
aut: acta lacertis), Kleinguentherus³¹ (Emeruit magnis mun-
dum temptata periclis). Neque enim omnium coniecturas
traditis verbis dissimiles esse negabis. Atque quod poeta
scripsit: «emeritum mundum tenet» lortius esse atque hic
aptius quarn emeruit, quod vult Kleinguentherus, nemo non
concedet.

1786. ἦ

Et Pyrrhi per bella Papirius ultor.

De hoc loco bis loquitur doctissimus ille existimator ⁸²,
quocum pugnandum videtur esse, ne ineunte novo saeculo
Astronomica prorsus corrumpantur, etin praefatione (in pag. 73)
et in ipsa carminis editione ad v. 787. Atque gloriatur paene
suis inventis. Nempe ante illum iacuit quasi tenebris obvolutus
Manilius. Ipsi tandem vicesimo post Christum natum saeculo,
ut ipsius magniloquentia utar, contigit, uti Pyrrhum, Epirotarum
regem, non a Papirio victum esse animadverteret. Et quam-
quam hunc versum iam alibi leviter tetigi debellat0, ut putat
Breiterus, superbissimo adversario, tamen iterum de eo atque
pluribus opus est defungi, quoniam veram esse suam coniec-
turam paene persuasisse nonnullis videtur Housmanus. Qui:
De Papirio, inquit, Pyrrhi ultore, qui Manilii editoribus notis-
simus sit oportet, ego apud rerum scriptores nihil invenio:
Certe Claudiano ignotus erat, cum haec scriberet (bell. Poll.
s. Gothici 128-132):

Plus fuga laudatur Pyrrhi quarn vincla Jugurthae;
Et quamvis gemina fessum iam clade fugavit,
Post Decii lituos et nulli pervia culpae

Pectora Fabricii, donis invicta vel armis

Plena datur Curio pulsi victoria Pyrrhi.

 

